---
layout: post
title: Microsoft Azure nedir?
comments: true
tags: [Microsoft, Azure, Microsoft Azure]
description: Microsoft Azure nedir?
---

### Microsoft Azure

Ne olduğunu açıklamak aslında oldukça kısa gibi görünebilir. 
Kısa olan açıklaması: "**Microsoft Azure**, **Microsoft**'un bulut platformudur."

-----

Bir adım daha sadeleştirelim, **Microsoft Azure** -> **Azure** olarakta sıkça telaffuz edilir.
Gelin sadece **5** harflik bir ad altına Microsoft'un neleri sığdırığına gözatalım. 😄

-----

Kuş bakışı olarak **Azure** aşağıdakine benzer hizmetler bütünüdür.

![SC01](/assets/images/posts/2017051501/sc01.png){: class="jslghtbx-thmb jslghtbx-animate-transition" data-jslghtbx="" }

Gördüğünüz gibi oldukça fazla hizmet var. Gözünüz korkmasın, size sadece **ihtiyacınız olanlar** gerekecek.

-----

### Bulut Bilişim

**Azure** nedir kavramak için aslında biraz **bulut bilişim** kavramına konusuna değinmek gerekiyor.

Bir senaryo eşliğinde anlatmak istiyorum.

-----

### Senaryo

Haftalık olarak finans dergisi yayınlayan bir şirket. Bilgi işlem operasyonlarını azaltmak istiyor.

-----

### Mevcut Durum

Şirkete ait 3 adet sunucu var. 

- İlk sunucu şirket web sitesini.
- İkinci sunucu şirket veritabanı.
- Son sunucu yedekleri barındırıyor.

Bu sunucuların barındırıldığı yer şirketin bodrum katı. 

Mecvut durumda sunucuları barındırmak için gerekenlerden bazıları,

- Sunucuları koymak için şirkette büyükçe bir yer.
- Sunucu donanımlarını arada bir yenilemek.
- Sunuculara enerji sağlamak.
- Arada bir olan enerji kesintileri sebebiyle kesintisiz güç kaynağı.
- Sunucular çok ısındığından salon tipi bir klima.
- Sunucuya yazılımlar kurmalı, yapılandırılmalı ve güvenlik yamalarını periyodik olarak uygulanmalı.
- Web sitesini sunmak için hızlı bir internet altyapısı.
- Yazılım lisans yönetimi.
- Temizlikçi abla bodrumda temizlik yaparken, yanlışlıkla sunucuyu kapatmasın diye bir kağıdın üzerine **dokunmayın** yazılması.😄


Maddeler çoğaltılabilir. Burada anlatmak istediğim bu şirket **finans dergisi** hazırlayıp, yayımlayan bir şirket uzmanlık alanı **bilgi teknolojileri** olmamasına rağmen bu işlerle vakit kaybediyor. Uzmanlık alanı olmayan konularda efor harcamak durumunda kalıyor.

-----

### 1. Mevcut Durum İyileştirmesi

Sıraladığım maddeleri yapmanın daha kolay bir yolu olmalı diye düşünürken, sadece bu alanlarda uzmanlaşmış bir **teknoloji** şirketi çıka gelir ve teklifte bulunur. 
Sunucularını al benim **veri merkezime** koy. Uzaktan erişim ile sunucularına bağlan. Soğutma, elektrik, yer sorunlarını çözeyim, fiyatıda ne kadar kullanırsan o kadar olsun der.

Böylece şirketin bodrum katından, **veri merkezi** dijital dönüşümü başlar. Yani **buluta çıkmış** olur. Şirket kazanım olarak enerji, sunucu donanımı, yüksek hız internet, soğutma giderlerini yok etmiş ve sunucuların kapladığı alan ilgili sorunları çözmüş olur. En güzel tarafı bu işler uzmanına devredilmiş olur. Ek bir kazanım olarak temizlikçi ablamız artık gönül rahatlığıyla bodrumda her tarafı temizleyebilir. 😄

-----

### 2. Daha Fazla İyileştirme

Donanım ve ağ ile sorunlarımız gitmiş olsada, yazılımları hala biz kurup güvenlik güncelleştirmeleri yapmaktayız. Bu aşamada **teknoloji** şirketi farklı bir çözümle gelir. Web sunucusu ve veritabanı sunucusu için uzaktan erişim yapmana gerek yok. Bir web portali hazırladım bu site üzerinden ihtiyacın olan bu hizmetleri kullanabilirsin der. Şirket sağlanan hizmetleri kullanarak web sitesini yayımlar ve veritabanını bu hizmet üzerinde tutar.

Buradaki şirket kazanımı, işletim sistemi, antivirüs, veritabanı ve diğer yazılımların kurulum, bakım, lisans gibi uzmanlık alanı dışındaki işleri uzmanların yönetimine devretti. **Teknoloji** şirketinin sunduğu hizmetlerle hız kazandı maliyetleri düşürüp, risklerini azalttı.

-----

### Veri Merkezleri

Bulut bilişimin kalbi veri merkezleridir. Tüm verileriniz ve işlemleriniz bu devasa merkezlerlerde sağlanır. Bodrum katınızla veya şirketinizde sunucularınız için ayırdığınız bir kattan oldukça büyük ve güvenlidir. Çeşitli denetim organizasyonları tarafından sıkça denetlenirler.

[![Microsoft Veri Merkezi](https://img.youtube.com/vi/ZJTiC6gpVto/0.jpg)](https://www.youtube.com/watch?v=ZJTiC6gpVto "Microsoft Veri Merkezi")

[İzlemek için tıklayın.](https://www.youtube.com/watch?v=ZJTiC6gpVto "İzlemek için tıklayın.")

-----

### Microsoft Azure

Microsoft Azure, Microsoft’un Genel Bulut uygulama ve altyapı platformudur. Bu platformu pek çok şekilde kullanabilirsiniz. Örneğin Azure ile verilerini Microsoft veri merkezleri üzerinden çalıştıran ve saklayan bir internet uygulaması hazırlayabilirsiniz. Azure’u, verileri kurum içerisinde (yani genel bulut dışında) kullanan uygulamalar için sadece veri depolamak amacıyla da kullanabilirsiniz. Azure’u geliştirme ve test işlemleri veya SharePoint ve diğer uygulamaları çalıştırmak amacıyla sanal makineler oluşturmak için de kullanabilirsiniz. Azure’u çok ama çok sayıda kullanıcıya sahip çok büyük ölçeklendirilebilir uygulamalar oluşturmak için de kullanabilirsiniz. Platform pek çok hizmet sunduğundan tüm bunlar ve çok daha fazlası mümkündür.Neden Azure bulutu diye sorduğumuzda ise karışımıza 10 maddede kısaca şu cevaplar çıkıyor:

1. Azure, Bulut Bilişim’in kendisidir.

2. Azure, Microsoft Veri Merkezlerinden verilen Bilişim Teknolojisi servislerini sunar.

3. Azure, BT kaynak ve imkânlarına kullandığın kadar ödeyerek erişmenizi sağlar.

4. Azure’da kontrol sizin elinizde, ihtiyacınıza göre çok yüksek miktarlara büyütebilme ve sonrasında küçültebilme imkânınız var.

5. Azure’da kaynaklara hemen ve kolayca ulaşırsınız.

6. Azure her türlü uygulama için açık, esnek ve güvenilir platform sağlar.

7. Azure sanal sunucu, web sitesi, uygulamalar için bulut platform, veri depolama, ağ ve benzeri hizmetleri sunar.

8. Azure, en yaygın Bulut Bilişim servisi olarak 89 ülkede kullanılıyor.

9. Azure’da her bilgi tüm dünyaya yayılmış, yerel ve uzak coğrafi yedeklilik sağlayan Microsoft veri merkezi güvencesindedir.

10. Azure ile çevreye daha az zarar verirsiniz. Microsoft’un standartlara uygun, büyüme, süreklilik, güç tüketimi gibi konularda lider yenilikçi teknolojiler kullanan veri merkezlerinden yararlanırsınız.


Ayrıca Microsoft Azure üzerinde oluşturduğumuz bir makinayı kendi sistemimizde çalıştırabilir veya kendi sistemimizde oluşturduğumuz bir sanal makinayı MS Azure üzerinde çalıştırılabiliriz. İki lokasyon arasında P2S veya S2S VPN teknolojisi kullanarak sistemlerimizi birbirine bağlayabiliriz.

-----

### IaaS, PasS, SaaS kavramları

![SC02](/assets/images/posts/2017051501/sc02.png){: class="jslghtbx-thmb jslghtbx-animate-transition" data-jslghtbx="" }

Bu kavramları sıkça duyacaksınız. Gelin senaryomuza geri dönelim. Senaryomuzdaki ilk iyileştirmemizde şirketimiz çözümümü IaaS olarak sağladı. İkinci iyileştirmede ise PaaS. Şirket sonraki aşamada SaaS çözümlerler ile süreçlerini iyileştirmeye devam edebilir.

Kavramlara detaylı gözatalım.

-----

### IaaS - Infrastructure as a Service 

**Infrastructure as a Service** (Bulut bilişim için fiziksel donanım temini şeklinde özetlenebiliriz. Ağ, depolama, cihaz ve sanallaştırma yönetimini Microsoft üstlenmektedir.)

Bu servis türünde; donanım tarafına biz müdahale etmeyiz. Sunucular, sanallaştırma, storage, network, switchler, router, kabinet, aydınlatma, elektrik, soğutma, fiziksel güvenlik, yangın söndürme vs. yani sistem odası için aklınıza gelebilecek her türlü alt yapı servis sağlayıcı tarafından sağlanmaktadır. Biz sadece işletim sistemi, datalarımız, uygulamalarımız, işletim sisteminin yönetimi ile ilgileniyoruz.

-----

### PaaS - Platform as a Service 

**Platform as a Service** (Sadece uygulama ve konfigürasyonların hizmet alıcılarının kontrolünde olduğu modeldir. Örneğin bulutta barındırdığınız web siteleri ve SQL Database ile yapılan çalışmalar bu modeldeki hizmetlerle yürütülmektedir.)

Bu servis türünde; sadece bize ait data ve uygulamalardan biz sorumlu oluyoruz. Yani ne bir işletim sistemi ne bir sanallaştırma ne de bir işletim sisteminin kesintisiz çalışabilirliği bizi ilgilendirmiyor. Biz sadece MS Azure üzerinedeki datalardan ve uygulamalarımızdan sorumlu oluyoruz.

-----

### Software as a Service (SaaS)

**Software as a Service** (Hizmet kullanımının bize ait olduğu, geriye kalan tüm kontrolün Microsoft tarafından üstlenildiği modeldir.) Örneğin; Office 365 gibi.

Bu servis türünde; bu kez, herhangi bir uygulama, data, storage, sunucu ve sanallaştırma bunların bütün yönetimi Microsoft tadır. Biz sadece kullandırılabilen uygulamaları kullanabiliyoruz. Örneğin Office 365.

-----

### Bitirirken

Bu makalede sizlerle Bulut Bilişime  temel seviyede bir giriş yaptık, bunun yanı sıra en yaygın kullanılan Microsoft Azure Cloud Service hizmeti hakkında genel bir bilgi sahibi olduk.